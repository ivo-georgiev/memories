Лева река 14/08/2021
Това ли е моето последно лято?
В ремарке зад син трактор се люлея по този сух път?
Дядото на моите деца ме води към стар кладенец.
Чувам децата ми как се смеят.
Обяда ни чака да се върнем.
Баба Милева ще ни сипе ракийка.
Мая е заделила домашно доматче за децата.
Майка мисли за мен от Своге...
Лехичките ще бъдат напоени.
Ще има ли кой да обича всичко това утре?

Лева река 22/08/2021
Синият трактор вече, като че ли сам знае пътя до бунара.
Дядо Иван сякаш говори с возилото на неразбираем машинен език.
Този път в ремаркето до мен са Яна и Михаил.
Смехът и вълнението им от срещите с надвисналите клони ме докосват завинаги.
Силно притиснати до баща си преодоляват всяка неравност по пътя.
Водната помпа и бликащата вода са истинска атракция и за двамата.
Надпреварата кой да напълни поредния бидон е опустошителна.
Баба Милева е същата.
Обяда е същият.
Ракията е от същата.
Вкусът на доматките е същият.
Майка ми изпраща любов с мислите си.
Лехите са спокойни.
Има ли кой да ми обещае всичко това и утре?

Насалевци 27/08/2021
Това е от "Зрънчо" - заявява Еличка.
Кой е Зрънчо? - пита Яна.
Не знаеш какво е "Зрънчо"? Купуваме го от магазина долу.
Продавача се казва Зрънчо?- Неразбиращо пита Яна
Неее Яна Зрънчо е за ядене не е продавач.

София 21/09/2021
Мишо
Понеже Яничка е много разбойничка!

Желен 23/09/2021
Още един люлей и си тръгваме!
Михаил




