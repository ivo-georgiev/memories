<br />***
<br /> Невидимо цвете, 
<br />вятъра разпиля сянката ти,
<br />свеж полъх дъха ти.
<br /> 09/2012
<br />***
<br />Ти си едно несполучливо слънчево затъмнение.
<br />Когато ни казаха да отворим очи да те погледнем - ослепяхме.
<br /> 10/2014
<br />***
<br />Над варовикови хълмове - юлски залези,
<br />зад ограда от люляци - вкъщи,
<br />от корито на чешма - листа,
<br />върху олющена боя - врата,
<br />от ръждиво желязо - ключалка,
<br />на маса за вечеря - спомени,
<br />от стъпки на дете - моите,
<br />котката преде - сънища,
<br />на сутринта - август
<br /> 08/2021
<br />***
<br />Фарос
<br />Подари ми едно последно лято,
<br />море и горчиви маслини,
<br />детски смях и щурци подари ми,
<br />шум на вълни от приливи сини.
<br /> На Мая 08/2021
<br />***
<br /> С акрилните боички на детето,
<br /> намацахме на кучето дупето.
<br /> То пък демонстрира
<br /> в спалнята как обича да се дегизира.
<br /> Хвърли се в чаршафа бял
<br /> и не отвън отвътре всичко стана МЯУ.
<br />***
<br />Защо във вените ми не тече вятър
<br />а тази толкова немилостива кръв?
<br /> 23/08/2021
<br />***
<br />През капещата чешма на двора изтекоха последните минути на август.
<br />Как исках да затегна кранчето и да остана тук завинаги,
<br />отразен в онази последна капка време,
<br />жадувана, като мечта на дете
<br />изживяна, като лятна буря
<br />изпарена от дъха на сухи треви,
<br />незабравима, като първа любов.
<br />***
<br />Ах дъще, дете мое
<br />Всичкото ми време
<br />не стига да ти се нарадвам.
<br />На меките ти коси,
<br />на зелените ти очи,
<br />на нежните ти лунички.
<br />
<br />Обичам те, обичам те
<br />да те гледам в съня ти,
<br />да се събуждаш до мен,
<br />да те прегръщам цвете мое.
<br />
<br />Обичам те, обичам те!
<br />Танцувай мило дете
<br />в сърцето на татко,
<br />и в живота танцувай.
<br />
<br />Обичам те , обичам те!
<br />Частице от мен
<br />живот от моят живот,
<br />огън от моят огън.
<br />
<br />Лети дете, лети момиче,
<br />високо,
<br />над страх и зло,
<br />над завист и тревоги,
<br />
<br />Обичам те обичам те!
<br />безкрайна моя любов,
<br />Яна Мария!
<br />***
<br />Около слънцето - време дадено,
<br />край Поди Дуб - време взето.
<br />от майка и татко - създаден,
<br />от сляпа вяра - погубен!
<br />***
<br />Сине мой, сила моя!
<br />Расти безстрашен, дързък ти!
<br />А утре в огледалото кажи ми,
<br />не виждаш ли ти бащини очи?

<br />Не бой се и не се страхувай,
<br />на майка, ти се довери,
<br />тя с кротки думи ще ти каже,
<br />че татко ти над тебе бди.

<br />Сине мой, надежда моя!
<br />Утре теб реката ще намери.
<br />Бързеите бистри,
<br />на татко ти любимо място,
<br />ромолят за щастливи дни.

<br />Как скитал съм,
<br />из Рила,Пирин,Пиндос
<br />и заспивал до Еримантос.
<br />Светулките от Лурос помня
<br />и залезите край Аоос.


<br />***
<br />Като черна нощ щурец
<br />запява песен.
<br />За сокол,
<br />летял над всичко и над всеки,
<br />завинаги останал
<br />под сянката на Поди Дуб.
<br />Притихнали завчера
<br />църква и гробове, 
<br />на хора и на птици.
<br />***

<br />Септември закъсней!
<br />Детски смях ти обещавам,
<br />срещу още ден от август!
<br />Тук лятото не стигна
<br />на децата! 
<br />Морето чакат милите
<br />а ти дойде за мен 
<br />и вещаеш ми декември.
<br />***
<br />Тичай момче, тичай момиче,
<br />ракета проби небето
<br />след удар на пръчки!
<br />Окосена трева
<br />запомня детските стъпки
<br />на моите деца 
<br />след удар на пръчки.
<br />***
<br />Тати търсих те, къде си?
<br />На четири съм още
<br />и не знам,
<br />че живота бързо 
<br />може да се срути!
<br />Тук съм обичано мое момче,
<br />малко тъмно ми е,
<br />но съм тук!
<br />Един ден,
<br />когато стане пълен мрак,
<br />ще политна,
<br />като дървена ракета
<br />към звездите,
<br />за да остана
<br />в сърцето ти,
<br />загубен , 
<br />но не и забравен,
<br />татко!
<br />15/09/2021
<br />***
<br />Останала сама за пореден път, 
<br />неизмитата бирената чаша
<br />в ъгъла на мивката,
<br />повтаряла мислите ти.
<br />
<br />Стой там сама,
<br />докато потрябваш отново 
<br />на този,
<br />който е пил от теб 
<br />за удоволствие.....!

<br />От болка....- натрошила се чашата завинаги!
<br />***
<br />Деди, липсваш ми двадесет и две години вече...
<br />Липват ми ролките и плочите
<br />с тангата, джазът,
<br />шумната музика, 
<br />приятелите ти,
<br />които бяха и мои приятели.
<br />Липсват ми цигарените кутии,
<br />които събирахме с теб по Магурата
<br />на път за обядите при леля Итка.
<br />Как заради мен молеше хората по кафетата 
<br />да вадят цигарите от кутиите си
<br />за да пълня онзи скъпоценен кашон,
<br />който е изгубен завинаги.
<br />Липсват ми лодките,
<br />които пускахме в реката покрай НДК.
<br />Липсва ми без теб и Витоша,
<br />със сняг и без сняг,
<br />със ски и без ски,
<br />с ах тази Джефи!
<br />И онези приказни хижи от детството,
<br />затрупани със сняг и спомени.
<br />И влакът за Искъра е празен
<br />и на вировете няма никой
<br />и кутиите с плувки са празни.
<br />Аз останах сам,
<br />затворен в кутията за скакалци,
<br />без въздух, 
<br />без крила, 
<br />без крака,
<br />глупава храна за риби!
<br />Защо не се заобичах,
<br />както ме обичаше ти?
<br />Защо спрях да правя това,
<br />което ме прави щастлив
<br />за да правя това,
<br />което прави щастливи и доволни другите?
<br />Защо душата ти не беше покорна 
<br />а аз бях възпитаван да бъда тих и послушен,
<br />заради кой и заради какво?
<br />Кога спрях да бъда важен за да стана болен?
<br />Сега трябва да съм силен,
<br />още малко(но не съм, майка каза че съм малодушен),
<br />заради Яна и Мишо!
<br />Видял си ги нали?
<br />Видя ли как стреляхме в небето,
<br />с ракетите, твоите ракети, вакарелските?
<br />Как тичаше и се хвърляше момчето ми след тях,
<br />твоето момче Деди, малкото!
<br />Искам да се оправя
<br />и да ги науча на всичко,
<br />което знам от теб!
<br />После ще се видим отново,
<br />за да ми разкажеш 
<br />още една приказка
<br />за Мърко и Джаф,
<br />преди сън.
<br />***
<br />- Като не сложа дърва в печката става студено
<br />- Като сложа дърва в печката пуши на катран
<br />- Като отворя да се проветри влизат четири котки
<br />- За да ги примамя навън им давам кашкавал
<br />- В момента е студено, котките не се виждат от дима, но са тук някъде и плюскат кашкавал.
<br /> 12/2020
<br />***
<br />***Искър река, 
<br />помниш ли,
<br />стъпки тихи - моите,
<br />по пътека - кривнала,
<br />край дървета - праскови,
<br />преди години - минали? 
<br />
<br />Бързи води - твоите,
<br />шепа прах - моята,
<br />по дъното - черното,
<br />до Дунав - белият?
<br />
<br />Синът ми - тъмноокият,
<br />дъщеря ми - зеленооката,
<br />ръцете им - хванати,
<br />край бряг - старият.
<br />***
<br />***
<br />***Михаил на татко мъничък,
<br />как обичам да роша косите ти,
<br />да потъвам дълбоко в очите ти,
<br />какъв дар е да заспиваш до мен!
<br />
<br />На пет ще станеш вдруги ден,
<br />по пътеките по-бърз ще си от мен.
<br />Очите ти по-детски се любуват,
<br />света поглъщат и вълнуват.
<br />
<br />Животните с какво се защитават?
<br />Къде се крият и играят?
<br />А водата от къде извира
<br />и в морето ли се тя събира?
<br />
<br />Другарче малко вече знаеш,
<br />че татковата обич най-голяма,
<br />от космоса простира се
<br />до къщата на баба.
<br />***
<br />***
<br />***Яна
<br />Разлистено зелено са очите ти,
<br />смехът ти звънка песен.
<br />Малки феи вплетени в косите ти,
<br />люлеят бляскащи лунички.
<br />***






















